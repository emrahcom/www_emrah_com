       ĞÂŞİYE SURESİ

   1 - KÂBUS Gibi Çöken'den haberin var mı?
   2 - Bazı yüzler o Gün yere bakacak,
   3 - (günahın yükü altında) bitkin düşmüş, (korku ile) sarsılmış,
   4 - kızgın bir ateşe girmek
   5 - ve kaynar bir pınardan tatmak üzere.
   6 - Hiçbir yiyecekleri yok kuru dikenlerin acılığından başka,
   7 - ne bir güç veren ne de açlığı gideren (dikenlerin).
   8 - Bazı yüzler (de) o Gün mutlulukla parıldayacak,
   9 - çabaları(nın meyvesini tatmak)tan memnun,
  10 - harika bir bahçede,
  11 - boş lakırdı işitmeyecekleri (bir bahçede).
  12 - Sayısız pınarlar akacak orada,
  13 - (ve) yükseltilmiş (mutluluk) tahtları,
  14 - doldurulmuş kadehler,
  15 - dizilmiş yastıklar,
  16 - ve serilmiş halılar...
  17 - PEKİ, (o yeniden dirilmeyi inkar edenler) bakmazlar mı yağmur yüklü bulutlara, (ve görmezler mi) nasıl yaratılmış onlar?
  18 - Ve (bakmazlar mı) göğe, nasıl yükseltilmiş?
  19 - Ve dağlara, nasıl sağlamca dikilmiş?
  20 - Ve toprağa, nasıl yayılmış?
  21 - İşte böyle, (ey Peygamber,) onlara öğüt ver; senin görevin yalnız öğüt vermektir:
  22 - sen onları (inanmaya) zorlayamazsın.
  23 - Ancak, kim hakikati inkara şartlanmış olarak yüz çevirip uzaklaşırsa,
  24 - Allah ona (öteki dünyada) en büyük azabı tattıracaktır:
  25 - Bizedir onların dönüşleri,
  26 - ve Bize düşer onları hesaba çekmek.
