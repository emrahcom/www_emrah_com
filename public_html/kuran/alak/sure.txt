       ALAK SURESİ

   1 - OKU yaratan Rabbin adına,
   2 - insanı bir yumurta hücresinden yaratan!
   3 - Oku, çünkü Rabbin Sonsuz Kerem Sahibidir,
   4 - (insana) kalemi kullanmayı öğretendir,
   5 - insana bilmediğini belleten!
   6 - Gerçek şu ki insan fütursuzca azar,
   7 - ne zaman kendini yeterli görse:
   8 - oysa, herkes eninde sonunda Rabbine dönecektir.
   9 - HİÇ düşündün mü şu engellemeye kalkışanı
  10 - (Allah'ın) bir kulu(nu) namazdan?
  11 - Hiç düşündün mü o doğru yolda mıdır,
  12 - ya da Allah'a karşı sorumluluk bilinciyle yüklü mü?
  13 - Hiç düşündün mü onun hakikati yalanla(ma)yabileceğini ve sırtını (ona) dön(mey)ebileceğini?
  14 - O bilmez mi ki Allah (her şeyi) görür?
  15 - Hayır, eğer vazgeçmezse, onu alnından tutup sürükleyeceğiz,
  16 - o yalancı, isyankar alnından!
  17 - Bırak, kendi aklının (asılsız, düzmece) tavsiyelerini (yardımına) çağırsın,
  18 - (o zaman) Biz de semavî azap güçlerini çağırırız!
  19 - Hayır, ona kulak verme, ama (Allah'ın huzurunda) yere kapan ve (O'na) yakınlaş!
