       ŞEMS SURESİ

   1 - GÜNEŞİ ve onun aydınlık veren parlaklığını düşün,
   2 - ve güneşi(n ışığını) yansıtan ayı!
   3 - Dünyayı gün ışığına çıkaran gündüzü düşün,
   4 - ve onu karanlığa boğan geceyi!
   5 - Gökyüzünü ve onun hârika yapısını düşün,
   6 - ve yeryüzünü, onun (uçsuz bucaksız) genişliğini!
   7 - İnsan benliğini düşün ve onun nasıl (yaratılış) amacına uygun şekillendirildiğini;
   8 - ve nasıl ahlakî zaaflarla olduğu kadar Allah'a karşı sorumluluk bilinciyle de donatıldığını!
   9 - Her kim (benliğini) arındırırsa, kesinlikle mutluluğa erişecektir,
  10 - onu (karanlığa) gömen ise hüsrandadır.
  11 - SEMÛD (kavmi,) kaba bir küstahlıkla (bu) hakikati yalan saydı;
  12 - içlerinden en onulmaz azgınları, (zulüm yapmak için) ileri atılırken,
  13 - Allah'ın Elçisi onlara: "Şu dişi deve Allah'ındır, öyleyse bırakın suyunu içsin (ve ona bir zarar vermeyin)!" demişti.
  14 - Ama onlar Elçi'yi (hiçe sayıp) yalanladılar ve deveyi vahşîce boğazladılar; bunun üzerine Rableri, bu günahları yüzünden onları yıkıma uğrattı ve tümünü birden yok etti:
  15 - çünkü (onlardan) hiç biri başlarına gelecek şeyin korkusunu taşımıyordu.
